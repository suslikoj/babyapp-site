# 1. fáze eliminační diety – Hlavní podezřelí

V této fázi **začínáte s eliminační dietou systematicky a cíleně**.  
Cílem není vyřadit co nejvíce potravin, ale **dočasně odstranit ty,
které nejčastěji způsobují potíže**, a sledovat, jak na to organismus
dítěte reaguje.

## **Co budete dělat**

Po dobu této fáze **vynecháte z jídelníčku následující potraviny**:

- mléko a všechny mléčné výrobky

- vejce

- sóju

- hovězí maso

- drůbeží maso

Současně **vynecháte všechny výrobky, které tyto složky obsahují**,
včetně jejich skrytých forem (např. syrovátka, kasein, sójová mouka,
sójová drť apod.).

Neřeší se stopy alergenů – důležité je **skutečné složení potravin**.

## **Jak dlouho fáze trvá**

Tato fáze trvá **14 dní**.  
U některých může být vhodné ji držet o něco déle, maximálně však **1
měsíc**.

Během této doby **sledujete změny zdravotního stavu dítěte**, zejména:

- stav kůže (ekzém),

- zažívání,

- celkový komfort dítěte.

## **Důležité zásady této fáze**

- Nesnažte se „vymýšlet náhrady za každou cenu“.

- Zachovejte co největší pestrost v rámci povolených potravin.

- Zaměřte se na jednoduchá, přehledná jídla a čerstvé suroviny.

- Nedržte hladovku, dbejte na dostatek přijmu živin, to je hlavní
  priorita.

Cílem této fáze **není dlouhodobé vyřazování**, ale **získání jasných
odpovědí**.

## **Co se stane po této fázi**

Po ukončení této fáze společně vyhodnotíme, **jak se stav dítěte
změnil**.

- **Pokud dojde k výraznému zlepšení příznaků**, budete pokračovat do
  fáze **testování alergenů**, kde se budou vyřazené potraviny
  **postupně a bezpečně znovu zařazovat**, aby bylo možné přesně určit,
  co dítěti vadí.

- **Pokud se příznaky nezlepší vůbec nebo jen minimálně**, bude to
  znamenat, že spouštěč obtíží pravděpodobně neleží pouze mezi hlavními
  podezřelými.  
  V takovém případě aplikace automaticky navrhne pokračování do **2.
  fáze eliminační diety – Kompletní vyloučení**.

## **Co znamená kompletní vyloučení**

Fáze **Kompletní vyloučení** je dalším systematickým krokem.  
Jejím cílem je:

- odstranit i méně časté, ale možné alergeny,

Tato fáze je kratší, alergeny se po pár dnech vrací zpět a vyhodnocuje
se, které z nich jsou skutečně problematické.

## **Jak vám pomůže aplikace**

Po dobu těchto 14 dnů budete **každý den plnit jednoduché úkoly**, které
vám pomohou:

- pochopit princip eliminační diety

- vyhnout se častým chybám

- získat jistotu, že dietu držíte správně

- získat tipy na bezpečné recepty

- mít oporu a jasnou strukturu krok za krokem

  
Aplikace vás celou fází **prakticky provede**.
