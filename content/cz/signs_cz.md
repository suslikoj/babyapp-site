# **Projevy potravinové alergie** 

## **Jak poznat, že ji dítě má?**

Potravinová alergie se může projevit mnoha různými způsoby. U některých
dětí jsou reakce rychlé a nápadné, u jiných nenápadné a opožděné. Každé
dítě může reagovat jinak, ale existují typické projevy, které napoví, že
potravina způsobuje problém.

Často jsou zaměňovány za:

- reflux

- citlivé bříško

- zoubky

- nachlazení

Tento článek shrnuje příznaky **u kojených i nekojených dětí** a pomůže
ti lépe porozumět tomu, co se v tělíčku děje.

### **Projevy alergie u KOJENÝCH miminek**

U kojených dětí jdou alergeny do těla miminka **přes mateřské mléko**.
Reakce proto bývají **mírnější, pomalejší a hůř rozpoznatelné**.

**Typické příznaky:**

**Kůže**

- zhoršení ekzému (do 24–48 h)

- červená ložiska

- svědění

- mokvání ekzému – nemusí ihned značit infekci, ale jen velké množství
  alergenu v těle, které se snaží tělo vyloučit

**Stolice**

- hlen

- nazelenalé stolice

- častější průjem

- **nitky krve u malých miminek**

- kyselý zápach stolice

**Bříško**

- koliky

- nafouknuté bříško

- pláč po jídle

- časté prdíky

- reflux (prudké zvracení či nadměrné ublinkávání)

**Chování a spánek**

- neklid

- časté probouzení

- „neutišitelný pláč“

### **Projevy alergie u NEKOJENÝCH a starších dětí**

Dítě reaguje přímo na jídlo, které snědlo. Reakce mohou být **rychlé
(IgE)** i **opožděné (non-IgE)**.

**Rychlé IgE alergické reakce**

Většinou nastupují **během minut až 2 hodin** po jídle.

**Typické rychlé projevy:**

- **kopřivka**

- zarudnutí

- svědění těla

- otok rtů, očních víček nebo jazyka

- rychlé zvracení

- bolest břicha

- průjem

- sípání, kašel, ztížené dýchání

**Nejnebezpečnější forma: anafylaxe**

Vzniká náhle a rychle (během minut). Patří sem:

- celotělová kopřivka

- silné otoky

- dušnost

- zvracení a průjem

- slabost, bledost, mdloba

Rychlé reakce jsou vždy vážné a vyžadují lékaře.

**Opožděné non-IgE reakce**

Objevují se **8 hodin až několik dní** po konzumaci potraviny.

**Typické opožděné projevy:**

**Kůže**

- zhoršení ekzému

- svědivé ložiska

- zarudnutí

**Trávení**

- bolesti břicha

- nadýmání

- hlen ve stolici

- krev ve stolici

- řídké nebo časté stolice

- reflux

- zvracení 1–3 h po jídle

**Celkové projevy**

- miminko je neklidné

- špatně spí

- nechce jíst

Opožděné alergie často **nejsou vidět v testech**.

### **Lokální reakce při kontaktu s potravinou**

Některé děti reagují už při dotyku s potravinou.

Různé potraviny mohou vyvolat:

- začervenání

- drobné pupínky

- svědění

Tyto reakce nejsou nebezpečné, ale ukazují na citlivost. Také nemusí
ihned značit potravinovou alergii ale pouze kontaktní.

### **Jak poznám, že jde opravdu o alergii?**

✔ **Kombinace příznaků**

Kůže + bříško + stolice = častý obraz alergie.

✔ **Reakce se opakují**

✔ **Zlepšení po vynechání potraviny**

Pokud dítěti uleví, když potravinu nepřijímá.

✔ **Zhoršení po znovuzařazení**

Potvrzuje příčinu.

### **Jak si to nesplést s intolerancí?**

**Intolerance není alergie.** (např. celiakie, intolerance na laktózu)

Typické pro intolerance:

- nadýmání

- plynatost

- bolest břicha

- reakce závisí na množství

U alergie jde o **zánětlivou reakci imunity**, ne o nedostatek enzymu,
který je typický pro intoleranci.

### **Kdy vyhledat lékaře?**

- krev ve stolici

- dítě neprospívá

- silné koliky přes den i noc

- zvracení po každém jídle

- otoky, sípání nebo dušnost

- opakované kopřivky

- těžké zhoršení ekzému

### **Shrnutí**

- Alergie může mít **rychlé, pomalé nebo kombinované** projevy.

- Kojenci často reagují přes mateřské mléko, hlavně ekzémem a bříškem.

- Rychlé reakce (IgE) jsou nápadné a nebezpečné.

- Opožděné reakce (non-IgE) jsou běžné, ale skryté.

- Nejlepší způsob ověření je **eliminační–expoziční postup**.

- Testy spolehlivě odhalí jen IgE alergie.

**Aplikace tě provede krok za krokem sledováním příznaků i potravin.**
